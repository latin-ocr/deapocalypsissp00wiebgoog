..13-

ut exemplo utar, ex consensione horum librorum patet
in Graeco omissum esse angelos hora matutina quoque
hominum opera Deo proferre.

Cap. VIII, quod in neutro codice Syriaco invenitur,
describuntur angeli, qui de iustorum operibus Deo referunt,
atque in capite sequenti angeli in scenam prodeunt, qui
de monachorum actis referunt. Prior pars in Parisino
desideratur, quae omissio facillime declarari potest ex
verbis in utraque descriptione repetitis „responderunt et
dixerunt“, quibus error natus est; nam verba καὶ ἄπο-
κριθέντες εἶπον in Graeco quoque bis sunt posita.

A cap. XI iterum nova pars initium capit. Angelus
enim apparet, qui Paulum ad sequendum invitat, ut videat
et iustorum gaudia et peecatorum poenas. Ac primum
quidem apostolus videt angelos, qui hora mortis ad impios
mittuntur, quos angelos Parisinus et Syrus ita describunt,
ut plura praebeant quam Graecus. Deinde (cap. XII)
alios angelos aspicit, qui iustos mortuos ad Dei thronum
ducere solent. Capp. seqq. mors iusti hominis describitur
et peccatoris et iudicium de utroque factum. 'Portus
Graecus magnam partem cap. XIV non praebet. Hoc
loco in Latino et Syro narratur, quomodo anima sancta
a malis angelis retineatur et, postquam iusta inventa sit,
in caelum dueatur ibique aDeo iudicetur. Dehisce, quae
in Graeco non exstant, iam Tischendorfius in editione ita
disseruit ¹): „Sunt eiusmodi, ut vix soli interpreti Syro
adscribenda videantur.“ Eum recte iudicavisse ex consensu
Syrae et Parisinae versionis patet. Praeterea idem ex
Graeco ipso concludere lieet, cum postea in descriptione
animae impiae morientis similia habeat. Non ergo iam
dubitari potest, quin haec narratio in archetypo exstiterit.
Certamen vero, quod inter angelos bonos et malos propter
iustam agitur animam, in Syro multo uberius et plenius
explicatur quam in Parisino libro3 quapropter Brandesius

......--——-

1) Tischendorf l. l. pag. 42.

 

