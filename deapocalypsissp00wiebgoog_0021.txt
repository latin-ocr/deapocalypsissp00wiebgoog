..17-

,Et iterum tulit me iusta flumen olei aborea1) civitatis.“
Accedit denique similis locus in cap. XXXI, ubi in Graeco ’
haec invenimus: καὶ ἦρέν με ἐκ δυσμῶν ἡλίου. In Syro
autem exstant haeo²): ,Und er fiihrte mich gagen
Sonncnuntergang hin“‚ quibuscum Parisini verba
consentiunt, unde concludere licet Graecam lectionem esse
falsam. Hic autem error facile explicatur, si considera·
mus auctorem huius libri prae se habuisse textum pleni-
orem, in quo legerit et unde et quo apostolus ab angelo sit
ductus, quem textum mutans atque in brevius contrahens
has caeli regiones confudit. Re vera Graecum textum
esse mutatum clare sentitur ex primis verbis cap. XXVII:
καὶ ἧρέν με πάλιν ὃ ἅγγελος ἐξ ἅμφηλίου (sic in libris l)
πόλεως, καὶ ἰ’δον ἐκεῖ.. . .“; nam illud ἐκεῖ necessario
postulat designationem loci, ubi haec viderit. (lum ergo
in ceteris libris de regione plerumque nil certi sit traditum,
Syrus vero non solum nusquam contradictionem praebeat,
sed apostolum ex parte meridiana deductum esse narret in
partem orientis et inde in partem septentrionalem, qui
ordo arridet, dubium non esse videtur, quin Syra lectio
hisce in rebus sit praeferenda.

Sed iam hisce absolutis pergamus cetera perlustrare
capita. Ea, quibus in capp. XXIX et XXX Parisinus et
Syriacus Graecum textum augent, ad archetypum spectare
patet ex illorum librorum consensione.

A cap. XXXI nova pars revelationis incipit, qua
apostolo poenae peccatorum ostenduntur. Primum Paulus
fluvium videt, in quo peccatores demersi sunt, atque
exstant, prout quisque peccavit, diversi demersionis gradus,
de quibus tamen libri non satis consentiunt, in Parisino
enim quattuor commemorantur genera, quibus in ceteris
textibus tria tantum respondent; sed ne haec quidem tria
genera, quae in Graeco et Syro inveniuntur, inter se

1) Sic scribendum esse probat Graecum in cod. exstat „ab
orae“. Iamesius edidit „ab oriente“.

2) cf. Heidenheim l. l. pag. 163.

 

