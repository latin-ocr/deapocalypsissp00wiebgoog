,20-

liber neglegentia librarii non integer est servatus, quod
facile declaratur ex verbis χαῖρε, Παῦλε, ἅγαττητλ τοῦ θεοῦ
repetitis (cf. Paris, ed. James. pag. 38. 23. 36). Sed ne
auctor quidem huius libri ab errato sibi cavit; prima
enim capitis verba satis clare demonstrant, quod iam
supra saepius statuimus, auctorem ex libidine verba arche-
typi mutasse; legitur enim: 'e'u τούτων λαλούντων. . ,εἶδον
ἄλλους τρεῖς ἄνδρας, quae verba offensionem praebent, cum
antea Maria sola cum Paulo sit locuta3 itaque neque
verba τούτων λαλούντων neque ἄλλους ἄνδρας in libro primario
extitisse patet. Paullo post alia librorum discrepantia
occurrit; Parisinus enim narrat viros nomina sua Paulo
indicasse ,de Ruben usque Beniamin“, Graecus vero ἀπὸ
Ἀβραὰμ ἕως Μανασσῆ. Quae differentia fortasse ita potest
explicari, ut statuamus in eo archetype, ex quo auctor
Graeci libri hausit, verba, quae supra indicavimus, iam
omissa fuisse, tunc vero verba ,de Ruben usque Beniamin“
minime poterant tolerari in contextu, quare auctor cum
tot alia tum haec quoque verba ex suo arbitrio permutavit.

In cap. IL praeter eos iustos, qui in Graeco nomi-
nantur, etiam Lot et Job in scenam prodisse ex consen·
sione Parisini et Syri concluditur. Denique in ultimo
capite Elias et Elisaeus occurrunt, pro quibus in Graeco
Enoch et Elias commemorantur. Syram vero lectionem,
quacum Parisina consentit, praeferendam esse iam Tischen-
dorfius olim adnotavit.¹) Parisinus et Graecus iisdem
verbis narrationis finem faciunt. Hic ergo re vera apo-
calypsim esse finitam certum est; in Syris libris deinde ’
¹ paucis additur Paulum ad se redisse atque omnia scivisse,
quae sibi erant revelata.

Postquam tot librorum locos in comparationem voca-
vimuS, restat, ut iudicium faciamus de singulis libris
atque de archetypo. Ac primum quidem me probavisse

credo nihil fere in Graeco et Syro inveniri, quod in ⁵

l) cf. Tischendorf l. 1. pag. 68.

 

