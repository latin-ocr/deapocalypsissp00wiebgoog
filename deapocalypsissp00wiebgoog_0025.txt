,21-

Parisino desideretur. Deinde autem, ubi codices differunt,

· inde, quod Parisinus aut cum Graeco aut cum Syro con-

sentit, iterum Parisinum semper veram habere lectionem
eognovimus. Ubi vero Parisinus plura praebet Graeco et
Syre„ ibi quoque Parisinum praeferendum esse demonstrare
studui. Sed etiamsi hac in re non semper firmissima
exstant argumenta, tamen inde, quod nullum fere inveni-
mus looum, quo Graecus et Syrus eonsentientes discedunt
ab illo libro, certam coniecturam de fide totius libri
Parisini facere licet. ,Nihil ergo impedit, quominus statu-
amus Parisinum textum veram servavisse archetypi formam.

Nunc videamus, quomodo de Graeco libro sit iudi-
candum. Ac primum quidem ex comparatione instituta
apparuit hunc librum haud paucis locis deficere atque
suppleri ope Parisini et Syriaci, praeterea autem nihil ad·
ditum esse, quod abhorreat ab archetypo. Ita vero auctor

’ ’ huius libri rem suam egisse videtur, ut aut ea, quae minus

ei placebant, prorsus omitteret aut ea, quae in archetypo
latius pertractata invenit, in brevius contraheret. Tamen
id auctori concedendum est eum tam ingeniose propositum
perfecisse, ut perpaucis tantum locis exceptis ex contextu
mutatio minime possit cognosci.

Restat denique, ut pauca addam de Syriacis 'versioni-
bus. Hi libri iam inter se parvas praebent dissensiones.
Praeterea autem archetypi formam non semper servave-
runt; non solum enim nonnulla capita in hisce libris om·
nino desiderantur, sed interpres Syriacus etiam haud paucis
locis textum ex libidine permutavit. Comprobatur ergo
Tischendoriii iudicium, quod supra (pag. 8) adscripsi.

Tota igitur quaestio, quam de singulis huius apo·
calypsis textibus atque de libro primario instituimus, pro-
fligata iam etad exitum adducta videtur. Oum veronen
possit esse dubium, quin archetypus deperditus Graece
fuerit scriptus, textus autem Parisinus, quem proxime ad
archetypum accedere demonstravimus, interpretatio Latina
illius libri sit, non inutile duco paucis disserere, quomodo

 

