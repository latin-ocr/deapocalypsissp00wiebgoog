..29-

modi invenimus in altera parte, quam designavi Fragmen-
tum Vindobonense.

His absolutis iam videamus, quid de utraque codicis
parte sit iudicandum. Ac primum quidem paucis disseram
de Fragmento, quod mihi permagni videtur esse momenti;
nam ex hoc libro optime cognoscitur, quas commutationes
apocalypsis transierit3 cum enim in archetypo narratio ita
disposita fuerit, ut Paulus ipse omnia referat, in eo libro,
cuius Fragmentum nobis servatum est, potius auctor narrat,
quae apostolo sint revelata, idemque invenimus in formis
textuum Latinorum, de quibus Brandesins refert; quae tamen
insunt in Fragmento, ea ipsa valde aliena sunt ab illis
libris, nam omnia fere ad archetypum pertinent, quaein
Fragmento Vindobonensi exstant. Quod ad demonstran·
dum optimum duco comparationem instituere inter hunc
librum et Parisinum. Omnia, quae in libris non decur-
tatis ab initio usque ad finem fere cap. XVII narrantur,
in illo libro perierunt. Parvula tantum pars narrationis
de condemnatione peccatoris exhibitae in Fragmento resti-
tit. Iam vero auctor huius libri omisit, quae in libris
plenis cap. XVIII exstant, quo narratur animas quasdam
esse arcessitos, ut accusarent animam impiam. Quae deinde
sequuntur, satis consentiunt cum textu Parisino, quod
consulto addo: plura enim praebet Fragmentum quam
Graecus atque magis conspirat cum Parisino quam cum
Syro, quod statim ex comparatione apparebit. Sic enim
fere pergit Fragmentum narrationem: Apostolus in caelum
ducitur ibique videt portam auream et nomina iustorum,
quaein columnis sunt scripta. Prope portam obviam ei
veniunt Enoch et Elias, quorum alterum in Graeco omis-
sum esse snpra (pag. 14) iam adnotavimus. Deinde Paulus κ
et angelus in alium proficiscuntur locum, perquem fluit
,fluvius lacteus et melleus“ (Brandes pag. 69.13). Id

ipsum magni mihi esse videtur momenti, siquidem ,fluvius κ

lacteus et melleus“ neque in Graeco neque in Syro exstat
commemoratus, exstat vero in textu Parisino, ubi legimus:

 

