..31-

huius libri auctoris consilium fuisse videtur totam visionem
s. Pauli sine ulla ubertate breviter et accurate referre.
Deinde vero locos eruimus, quibus luculente probatur
auctorem interdum veriorem archetypi formam servavisse
quam auctores Graeci et Syri textus. Atque iidem loci
fidem addunt ei sententiae, quam priore capite tuli, Parisi-
num semper fere cum archetypo deperdito conspirare.
Hactenus de Fragmenta Vindobonensi. Nunc rever-
tamur ad priorem partem codicis Vindobonensis, quaeest
forma Ι. Hac in parte nihil describitur nisi tormenta
peccatorum. In initio Michael dux apostoli designatur,
quod alienum esse ab archetypo supra iam commemoravi.
Deinde narratio sic fere pergit: Apostolus in locum
ducitur, per quem flumina inferna fluunt: Cocytus, Styx,
Phlegethon, Acheron; ibi videt etiam draconem multi-
formem, cui nomen est Parthemon. Haec auctorem non
ex archetypo huius apocalypsis sed aliunde hausisse patet
ex silentio librorum non decurtatorum. Ea autem, quae
inde narrantur, propius ad libri primarii formam accedunt.
Sequitur enim descriptio peccatorum, qui in fluvio demersi
sunt, quorum peecata eadem fere sunt atque quae in
Parisino enumerantur. Etiam proximum genus, quod in
hac forma I describitur, satis consentit cum archetypo.
Deinde autem magna exstat perturbatio: non solum omit-
tuntur poenae, quibus episcopus, presbyter, diaeonus, lector
puniuntur, sed etiam ea, quae inde sequuntur, valde sunt
confusa. Iidem sane peccatores atque eadem tormenta,
quae in Parisino inveniuntur, hic quoque describuntur,
sed minime archetypi restitit orde. Ii, qui viduis et orpha-
nis nocuerunt, iique, qui fenus iniquum exercuerunt, iisdem
poenis puniri narrantur, quod abhorret a libro primarie.
Deinde commemorantur tormenta eorum, qui ieiunium non
servaverunt, quae pars satis conspirat cum Parisino. Sed
iam progredientes ad ea, quae sequuntur, iterum hano
formam discrepare ab archetypo videmus, infanticidae
enim et mulieres fatidicae iisdem cruciari narrantur tor-

 

