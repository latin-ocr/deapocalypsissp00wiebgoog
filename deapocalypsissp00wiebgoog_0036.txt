..32-

mentis, quae neutri generi adscribuntur in Parisino sed
alii, quod non exstat commemoratum nisi in Parisino,
id quod consulto addo, cum quanta sit differentia inter
hanc formam et Parisinum, tamen nexus quidam inter
libros exstare videatur, ut inira demonstrare studebo,
Inde Paulus ad puteum ducitur, in quo sceleratissimi tor-
quentur peccatores. Ii, qui in hoc puteo sunt, Miohaelem
et Paulum implorant, ut sibi quietem a Deo petant,
quorum precibus commotus Deus descendit et pollicetur
se animis in infernis viventibus diem dominicum ad quie-
tem esse tributurum. Denique in parte extrema homines
admonentur, ut curent, ne mittantur in loca inferna.

Ex hoc summario colligitur nihil ¹de regione caelesti
in forma I inveniri neque omnia, quae in archetypo
de locis infernis invenimus commemorata, hunc in librum
esse recepta, ea tamen, quae in hac forma exstant, quam-
vis sint perturbata, cum textu Parisino cohaerere.

Iam vero quaerentes, qua re commotus auctor for-
mae I hanc tantum apocalypsis partem descripserit, vix
erramus explicantes ea, quae in fine leguntur, ansam de·
disse ad hanc formam conscribendam ibi enim legimus
Deum animis in infernis viventibus concessisse, ut die
dominico ex diutino labore quieti se darent, quod quidem
credulis hominibus sane valde placuit. Inde etiam id
facile explicatur, quod in initio huius formae Michael
falso designatur dux apostoli; in archetypo enim Michael
et Paulus illud beneficium peccatoribus a Deo petivisse
narrantur.

Hactenus de huius formae argumento. Nunc vide-
amus, unde hauserit auctor huius libri. Supra iam comme-
moravi tormenta in hac forma esse descripta, quae in
Parisino solo sint servata. Hinc sane nondum liceret
concludere Parisinum fontem fuisse huius libri, nisi in-
venirentur loci, quibus comprobetur nexum quendam ex
stare intereos. Quod ad demonstrandum locos in utro·
que libro respondentes colloco:

 

