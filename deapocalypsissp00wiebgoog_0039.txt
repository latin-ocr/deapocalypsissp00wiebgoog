..35-

Iamiam transeamus ad ceteras formas, quae huic
simillimae sunt. Forma 11 ¹) paulo uberior ast quam
forma I; auctor enim nonnulla ex libidine addidit, quae
neque in archetypo neque in forma I leguntur. In iis
autem, quae archetypo respondent, auctor huius formae
propius ad textum Parisinum accedit quam formae I, cum
singolis peccatorum generibus propria adscribantur tor·
menta. Atque hac in re tractanda auctor eundem servavit
ordinem ac Parisinus, nisi quod nonnullae partes omissae
aunt. Finis huius formae consentit cum forma I.

Forma 111¹) comprobatur partem, qua Deus animis
impiis diem dominicum ad quietem tribuisse narratur,
ansam dedisse ad hos libros conscribendos, quod iam supra
demonstrare studui ; in initio enim huius formae quaeri-
tur, ouius precibus commotus Deus hoc beneficium in illas
contulerit animas. Quae deinde enarrantur, ita conspirant
cum forma Π, ut et ea, quae non ex libro primario
fluxerunt, et quae ex illo textu hausta sunt, eodem fere
modo describantur. Ante conclusionem vero nova pars
huic formae inserta est, qua iudicium de anima iusta atque
impia factum perscribitur, quae narratio ex priore arche-
typi parte assumpta est. Conclusio denique, propterquam
hae formae conscriptae sunt, hoc in libro fusius atque
copiosius peragitur quam informa Ι et H.

Textum formae IV Brandesius pag. 75 sqq. edidit.
Praesto ei fuerunt cod. Vindob. 876, Addit. ms. 26770,
cod. Harl. 2851; omnes hi libri saec. XIV sunt scripti.
Haeo forma ,hisce incipit ¹verbis³): ,Dies dominicus dies
est electus, in quo gaudent angeli et archangeli maior
diebus ceteris.“ Deinde eadem sequitur interrogatio atque
in initio formae IH: cur hoc die animis impiis -quies sit
tributa. Hae in forma plura inveniuntur, quae ab arche-
typo aliena sunt, quam iniis formis, quas modo tracta-

1) cf. Brandes 1. l. pag. 25 sqq.
2) cf. Brandes l. l. pag. 29 sqq.
3) cf. Brandes l. l. pag. 75.

 

